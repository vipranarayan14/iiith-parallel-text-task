<name of the story: 88.आर्तप्रार्थना व्यर्था नहि >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	88.आर्तप्रार्थना व्यर्था नहि
दीनार्तवचसा कोऽपि, भगवन्तं स्तवीत चेत्।
तर्हि तं स परित्रातुं, स्वयं सद्यः समैति हि॥
	"महाग्राहेण गृहीतपादः गजराजः यदा ततः मोचयितुम् आर्तस्वरेण भगवन्तं प्रार्थितवान्, तदा तत्क्षणम् एव भगवान्‌ स्वकीये सु?दृढे आरक्षिविभागे विद्यमाने अपि कथम् एकाकी एव तं परित्रातुम् उपस्थितः?" श्रावकस्य इमं प्रश्नं समाधातुं कथावाचकः दृष्टान्तम् इमं प्रस्तुतवान् -
	"एकः राजा सपरिवारः नौकाविहारार्थं मनः कृतवान्। तेन सह प्रमुखाः राज्याधिकारिणः आरक्षिणः अङ्गरक्षिणः अपि आसन्। मन्त्री चतुरः अवर्तत। राजकुमारस्य स्थाने तत्सदृशी एव मधूच्छिष्टनिर्मिता एका आकृतिः कुशलमूर्तिकारेण निर्मापिता अन्यस्यां नौकायां स्थापिता अभूत्। नाविकः मन्त्रिणा तथा सन्दिष्टः आसीत् यथा सः नद्यां मध्येप्रवाहं प्राप्नुयात्, नौकां तथा कुर्यात् यथा राजकुमारः निपत्य निमज्जतु। नाविकः एवम् एव कृतवान्। राजकुमारं निपतितं दृष्ट्वा राजा तत्क्षणम् एव तं रक्षितुं नद्यां कूर्दितवान्।"
	अनेन दृष्टान्तेन कथावाचकः समसाधयत् यत् यथा अन्येषु आत्मीयेषु विद्यमानेषु अपि राजा स्वयम् एव पुत्रं परित्रातुं समुद्यतः, तथा एव भगवान् अपि गजराजं रक्षितुं स्वयम् एव एकाकी उपस्थितः अभूत् इति।
प्रश्नाः 
1. श्रावकः कथावाचकं किं पृष्टवान् ?
2. कथावाचकः श्रावकं कं दृष्टान्तं श्रावयित्वा सन्तोषितवान् ?
3. भगवान् रक्षणाय कदा समायाति ?
4. किम् आर्तप्रार्थना व्यर्था भवति ?
5. अनया कथया कीदृशः सन्देशः दीयते ?
------------------------------------------------------------------------------------
</text>
