<name of the story: 76.अपरिग्रही श्रीटण्डनः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	76.अपरिग्रही श्रीटण्डनः
अपव्ययं न कुर्वन्ति, बुद्धिमन्तो महाजनाः।
सत्कार्येषु नियुञ्जन्ति, शिष्टां स्वां सम्पदां सदा॥
	एकदा राज्यसभायाः सदस्यः श्रीमान् राजर्षिपुरुषोत्तमदासटण्डनः स्वकीयं चतुःशत रूप्यकाणां भृतिरूपे मिलितं चैकपत्रम् आदाय राज्यसभायाः कार्यालयं प्राप्तः, तत्र च एकस्मात् सज्जनात् लेखनीं गृहीत्वा चैकपत्रं 'लोकसेवामण्डल'नाम्ना देयं लिखितवान्। तद् इदं दृष्ट्वा सः सज्जनः टण्डनमहानुभावं सविस्मयं पृष्टवान् - "महता काठिन्येन भवद्भ्यः चतुःशतरूप्यकाणि मिलितानि। एतानि अपि भवद्भिः लोकसेवामण्डलाय दत्तानि !" लेखनीं परावर्तयन् टण्डनमहानुभावः उदतरत्- "बन्धुवर! मम सप्त आत्मजाः सन्ति। सर्वे समृद्धाः वर्तन्ते। अहं प्रत्येकं तेषु एकशतरूप्यकाणां करं योजितवान् अस्मि। मह्यम् एवं सप्तशतरूप्यकाणि मिलन्ति। एषु रूप्यकेषु त्रिचतुरशतरूप्यकाणि काठिन्येन व्ययितानि भवन्ति। शेषाणि रूप्यकाणि अपि अहं लोकसेवामण्डलाय एव प्रेषयामि "एषां रूप्यकाणाम् अहं किं करिष्ये, इदं बुद्धा" इति।
प्रश्नाः
1. श्रीपुरुषोत्तमदासः चैकपत्रं कस्य नाम्ना देयम् अलिखत्?
2. तस्मै लेखनीदाता तदा तं किं पृष्टवान्?
3. पुरुषोत्तमदासः लेखनीं परावर्तयन् तं किम् उदतरत्?
4. अनया कथया पुरुषोत्तमदासस्य स्वभावः कीदृशः लगति?
5. बुद्धिमन्तः महापुरुषाः कीदृशाः भवन्ति?
-------------------------------------------------------------------------
</text>   
