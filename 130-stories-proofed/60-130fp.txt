<name of the story: 60.वाणी नैव दूष्या >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	60.वाणी नैव दूष्या
ईश्वरेण प्रदत्तेयं, वाणी सर्वार्थसाधिका ।
परनिन्दावचोभिर्न, क्षीणशक्तिर्विधीयताम्॥
	एकः अध्यात्ममार्गीजनः गीतोपदेशानुसारेण मानापमानयोः दशायाम् अपि क्रोधरहितः भवितुं कठिनां साधनां कृतवान्। आत्मनः परीक्षां दातुं सः काश्यां हिन्दुविश्वविद्यालयस्य प्रतिष्ठापकं सनातनधर्मावलम्बिनं भारतीयसंस्कृतसंस्कृत्योः प्रबलं समर्थकं पण्डितश्रीमदनमोहन मालवीयम् उपगतः। तत्र स्वाभिप्रायं प्रकटयन् सः कथितवान् "परमादरणीय पण्डितप्रवर! मया क्रोधरहितः स्थातुं साधना कृता अस्ति। कृपया मां निन्दावचोभिः उत्तेज्य प्रकोप्य परीक्षतां तु तावत्, मम तत्र कियती न्यूनता वर्तते? अहं ज्ञातुं शक्नुयाम्।"
श्रीमालवीयः महाराजः तं प्रणम्य सविनयम् इदम् एव प्रत्यवदत्- "भवन्तं परीक्षितुम् अहं स्वां पवित्रां वाणीं किमर्थम् अपवित्रां कुर्याम्? कृपया क्षमतां मां तावत्" इति।
प्रश्नाः
1. अध्यात्ममार्गी किमर्थं साधनां कृतवान्?
2. सः कुत्र कस्य समीपे अगच्छत्?
3. श्रीमदनमोहनमालवीयम् अध्यात्ममार्गी किं कथितवान्?
4. श्रीमालवीयः तम् अध्यात्ममार्गिणं किं प्रत्यवदत्?
5. सर्वार्थराधिका का अस्ति?
-------------------------------------------------------------------------
</text>   
