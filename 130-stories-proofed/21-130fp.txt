<name of the story: 21.पिता अपि पुत्रस्य पुत्रः>
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	21.पिता अपि पुत्रस्य पुत्रः
मातृवत् परदारेषु, वर्तमाने न कः पिता ।
सपत्नीकस्य सूनोः किं, स्वस्यैव जायते सुतः? ॥
	"तात! मम विवाहं तु भवान् करोति। किन्तु इदम् अवश्यं स्मरणीयं यत् तदा अहं भवतः पिता भविष्यामि, भवान् च मम पुत्रः।" पुत्रः स्वपितरम् अकथयत्।
"कथम् एतद् वत्स!" पिता अपृच्छत्।
"मातृवत् परदारेषु" इदं शास्त्रवचनम् अनुसृत्य भवान् मम पत्नीं मातृवत् मंस्यते, तदा अहं तस्याः पतित्वात् भवतः पिता भविष्यामि एव, भवान् च आवयोः दम्पत्योः किं पुत्रः न भविता?" पुत्रस्य तर्कं श्रुत्वा पिता सविस्मयं निरुत्तरः आसीत् इति॥
	प्रश्नाः
1. पुत्रः स्वपितरं किं कथितवान्?
2. पिता तं किम् अपृच्छत्?
3. पुत्रः पितुः प्रश्नस्य किम् उत्तरं दत्तवान्?
4. कदा पिता स्वपुत्रस्य एव पुत्रः भवति?
5. किं पितृसम्मुखे रक्षितः तर्कः सत्यः अस्ति?
-------------------------------------------------------------------------
</text>  
