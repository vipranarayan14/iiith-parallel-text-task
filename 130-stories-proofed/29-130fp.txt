<name of the story: 29.भक्तोत्तमः कः? >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	29.भक्तोत्तमः कः?
निद्रितोऽपि प्रतिश्वासं, भगवन्नाम यो जपेत्।
किं स भक्तोत्तमो नास्ति? तदिष्टं किं न सिध्यति?॥
	देवर्षिनारदस्य भगवन्तं प्रति स्वकीयभक्तौ महान् गर्वः आसीत्। एकदा आत्मीयम् इमं भावं प्रकारान्तरेण सः भगवतः सम्मुखे प्रकटम् अपि कृतवान्। अन्तर्यामी भगवान् तस्य इमं गर्वं चूर्णयितुम् एव तम् अर्जुनं प्रति स्वसन्देशं दातुं मिषेण प्रोषितवान्। तदा अर्जुनः बाह्यजगतः सर्वथा सुदूरे स्थितः गहननिद्रायां निमग्नः आसीत्। तस्य प्रत्येकश्वासतः 'नारायण! नारायण!' अयं मधुरः ध्वनिः निरन्तरं निःसरन् आसीत्। इदम् अद्भुतं दृश्यं दृष्ट्वा नारदस्य गर्वभङ्गः तु सञ्जातः एव। सः तस्य जागरणम् अनुचितं मत्वा विना सन्देषदानम् एव यथा गतः तथा परावर्तितः आसीत् इति।
प्रश्नाः
1. देवर्षिनारदस्य कीदृशः गर्वः आसीत्?
2. भगवान् तं कुत्र कस्मै कार्याय प्रेषितवान्?
3. नारदः कं किं कुर्वन्तम् अपश्यत्?
4. पुनः नारदः किम् अकरोत्?
5. भक्तोत्तमः कीदृशः भवति?
-------------------------------------------------------------------------
</text>  
