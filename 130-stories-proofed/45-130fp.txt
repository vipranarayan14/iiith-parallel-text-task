<name of the story: 45.प्रासादाः पथिकगृहाणि >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	45.प्रासादाः पथिकगृहाणि
महामहान्तः प्रासादाः, यात्रिविश्रामभूमयः।
यत्राऽऽयान्ति ततो यान्ति, न तिष्ठन्ति जनाः स्थिराः॥	
	राजसभायां विराजमानः महाराजः यदा अशृणोत् यत् कश्चित् तत्र आयातुम् इच्छति, परन्तु द्वारपालः तं निषेधति तदा द्वयोः विवादं श्रुत्वा महाराजः द्वारपालं तं जनम् उपस्थापयितुम् आदिष्टवान्। महाराजः आगन्तुकम् आगमनस्य कारणम् अपृच्छत्। सः कथितवान् "महाराज! अहं परदेशी अस्मि। अस्मिन् पथिकगृहे किञ्चित् विश्रमितुम् इच्छामि।" महाराजः पृष्टवान् "हुँ, इदं तु मम गृहम्। पथिकगृहं कथम्? "आगन्तुकः अकथयत्  "पूर्वं यदा भवान् अत्र न आसीत् तदा कः आसीत्? "महाराजः उक्तवान् "तदा मम पिता आसीत्।" आगन्तुकः अपृच्छत्-  "सः कुत्र अस्ति?" महाराजः अभाषत- "सः तु देवलोकं गतः।" आगन्तुकः अब्रवीत्  "अतः एव तु यत् भवान् स्वगृहं कथयति तद् अहं पथिकगृहं कथयामि। अत्र भवतः पिता इव पितामहप्रपितामहादयः यथा आगत्य गताः, तथा भवान् अपि गमिष्यति। अतः पथिकगृहम् एव इदम् अभवत्। स्वगृहं तु तद् भवति यतः कदापि निर्गमनं न भवति" इति।
प्रश्नाः 
1. महाराजं पथिकः किं कथितवान्?
2. किं महाराजः पथिकस्य कथनेन स्वप्रासादं पथिकगृहम् अमन्यत?
3. स्वगृहं कीदृशं भवति?
4. किं पथिकगृहं पथिकस्य स्थायिगृहं भवति?
5. इयं कथा कीदृशं सन्देशं ददाति?
-------------------------------------------------------------------------
</text>  
