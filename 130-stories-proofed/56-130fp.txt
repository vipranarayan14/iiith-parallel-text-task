<name of the story: 56.सहायतादानस्य मिष्टं फलम्>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	56.सहायतादानस्य मिष्टं फलम्
साहाय्यं सङ्‌कटे दत्तं, क्वचिद् व्यर्थं न जायते।
तत्फलं मिलते मिष्टं, तस्मात् साहाय्यमाचरेत् ॥
	स्थैषणे यात्रिणां सम्मर्दे एकस्याः मुखावगुण्ठनधारिण्याः वृद्धायाः हस्ततः तदीयः त्रिचतुरवर्षीयः पौत्रः मुक्तः। अवसरं दृष्ट्वा एकः साधुवेशधारी दुष्टः तं बालकम् अपहृत्य रात्र्याः गहने अन्धकारे विलीनः। वराकी वृद्धा साहाय्यार्थं क्रन्दति स्म। किन्तु कस्य समीपे आसीत् तस्याः सहायतां कर्तुं समयः? स्थैषणे उपस्थिताः आरक्षिजनाः अपि इतः ध्यानं न दत्तवन्तः। मया सह यात्रायां मम धर्मपत्नी अपि आसीत्। तस्याः मातृवात्सल्यं प्रस्फुटितम्। सा मां साग्रहं कथितवती - "आर्यपुत्र! आवाभ्यां यात्रा स्थगिता एव किं न करणीया स्यात्, किन्तु अस्याः वृद्धायाः पौत्रम् अन्विष्य अस्मै स देयः एव।"
	तदा पत्नीद्वितीयः अहं बालकापहारकं धृत्वा ततः बालकम् आदाय तस्य पितामह्यै दत्तवान्। पौत्रं प्राप्य अत्यन्तं प्रसन्ना वृद्धा अन्तःकरणतः तथा आशीर्वादं वितीर्णवती-  यथा आवां दम्पती अद्य कुलदीपकं लब्ध्वा निःसीमं प्रसुदितौ स्वः इति।
प्रश्नाः
1. वृद्धायाः हस्ततः पौत्रः कुत्र मुक्तः?
2. तस्याः पौत्रं कः अपहृतवान्?
3. अपहर्तुः पौत्रं कः अमोचयत्?
4. पौत्रमोचयित्रे वृद्धा किम् अददात्?
5. इयं कथा किं शिक्षयति?
-------------------------------------------------------------------------
</text>
