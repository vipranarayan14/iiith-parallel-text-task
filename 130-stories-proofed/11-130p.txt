<name of the story: 11.सार्वजनिककार्ये धनविनियोगलाभः >
<source: 130 sanskrit kathas >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories >
<Book relation:   >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	11.सार्वजनिककार्ये धनविनियोगलाभः
सार्वजनिककार्ये यः, स्वं धनं विनियोजयेत्।
यशस्तस्य चिरं तिष्ठेद् धनं वर्धेत् सन्ततम्॥
	एकजनः कार्पासव्यवसाये आशातीतं धनम् उपार्जितवान्। कस्मिंश्चित् सार्वजनिककार्ये सः तं धनराशिं विनियोजयितुम् इच्छति स्म। सर्वान् वसतिवासिनः एकत्र कृत्वा आत्मनः मन्तव्यं प्रकटितवान्। कश्चित् मन्दिरं, कश्चित् मस्जिदं, कश्चित् गिरिजागृहं, कश्चित् चिकित्सालयं, कश्चित् वाचनालयम्, कश्चित् विद्यालयं, कश्चित् धर्मशालां, कश्चित् जलशालां, कश्चित् यज्ञशालां, कश्चित्त् चित्रशालां यस्मै यद् रोचते स्म तदेव निर्मातुं सः स्वं परामर्शं दत्तवान्। तत्र ऐकमत्यं तु कस्यचित् आसीत् एव न। अन्ते जनः स्वयम् एव सुविचार्य सुन्दरम् एकं सुलभं शौचालयं निर्मापितवान् यस्य उपयोगं विना लिङ्गजातिधर्मसम्प्रदायवयोभाषादिभेदं सर्वथा निःशुल्करूपे अद्यापि सर्वे वसतिवासिनः कुर्वन्ति इति।
	प्रश्नाः
1. व्यवसायी स्वं धनराशिं कुत्र विनियोजयितुम् इच्छति स्म?
2. वसतिवासिनः तं किं निर्दिष्टवन्तः?
3. अन्ते व्यवसायी स्वं धनराशिं कुत्र विनियोजितवान्?
4. अस्य लाभः कस्मै मिलितः? 
5. कस्य यशः चिरं तिष्ठति?
-------------------------------------------------------------------------
</text>
