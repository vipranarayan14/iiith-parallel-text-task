<name of the story: 40.अवसरानुरूपशब्दप्रयोगप्रभावः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	40.अवसरानुरूपशब्दप्रयोगप्रभावः
अवसरोपयुक्तो यः, शब्दः क्वचित् प्रयुज्यते।
प्रभावकृत् स किं भूत्वा, प्रयोक्त्रे न यशस्करः?॥
	पूर्वं विद्वत्तायाः परीक्षणं शास्त्रार्थद्वारा भवति स्म। एकदा कश्चित् अभिनवः एव विद्वान् शास्त्रार्थी भूत्वा दिग्विजययात्रायै निःसृतः। क्रमशः सः चतुर्दिक्षु शास्त्रार्थे तत्रत्यान् पण्डितान् पराजित्य वाराणसीं प्राप्तः। तत्र एकस्यां पण्डितसभायां स्वकीयं शास्त्रार्थं प्रारम्भमाणः सः एवम् अभाषत- "अहं स्वकीयाम् एकां लघुशङ्‌कां प्रस्तौमि यत्.....।"
 मध्ये एव तं निवारयन् सम्मुखस्थः शास्त्रार्थी विद्वान् कथितवान्- "महाशय! भवदीया लघुशङ्‌का भवतु दीर्घशङ्‌का वा, तां स्वमुखे एव रक्षतु। इदं स्थानं तदर्थं न अस्ति।"
इदं श्रुत्वा यत्र सभ्याः उच्चैः हसितवन्तः, तत्र लघुशङ्‌काकारिणः मुखाकृतिः दर्शनीया एव आसीत् इति।
प्रश्नाः
1. पुरा विद्वत्तापरीक्षणं कथं भवति स्म?
2. शास्त्रार्थी किं कृत्वा प्राप्तः?
3. सः पण्डितसभायाम् किं अभाषत?
4. सम्मुखस्थः शास्त्रार्थी तदा किं कथितवान्?
5. अनया कथया कः सन्देशः मिलति?
-------------------------------------------------------------------------
</text> 
