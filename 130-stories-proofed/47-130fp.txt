<name of the story: 47. शुचिता निष्फला नहि >
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	47.शुचिता निष्फला नहि
सङ्‌कटेऽप्यागते स्वीया, त्यक्तव्या शुचिना नहि।
तस्याः फलं मिलत्यच्छम्, अत्र तत्र प्रमोदनम् ॥
	नगरस्य एकः दानवीरः श्रेष्ठी निःशुल्कम् अन्नक्षेत्रं चालयति स्म। आवश्यकतानुसारम्  इतः जनाः स्वकीयवस्तूनि गृह्णन्ति स्म। तेषु एका षट्सप्तवर्षीया बालिका अपि आसीत्। किन्तु ग्रहीतॄणां सम्मर्दवशात् सा सदा किम् अपि न प्राप्नोति स्म। वितरकः तस्याः इमाम् अशक्ततां दृष्ट्वा एकं विशिष्टं स्थूलमोदकं सर्वेभ्यः वितरणानन्तरं तस्यै दत्तवान्। गृहं गत्वा बालिका तं मोदकं मात्रे दत्तवती। मोदकत्रोटनेन तस्मिन् एकं सौवर्णम् अङ्गुलीयकं मिलितम्, यस्य विक्रयेण सम्पूर्णा अपि दरिद्रता दूरे भवितुं शक्नोति स्म। किन्तु कदाचित् प्रमादेन तद् अस्मिन् आयातं स्यात् इति विचार्य सा सद्यः एव परावर्तयितुं पुत्रीं प्रेषितवती। वितरकः अनेन सन्तुष्टः सन् पुत्र्या सह तद् गृहं प्राप्तः। तत्र तस्याः मातुः शुचितया प्रभावितः भूत्वा यत्र पुत्र्याः शिक्षातः आरभ्य विवाहपर्यन्तं सर्वं भारं सम्भालितवान् तत्र मातुः अपि समुचितां भरणपोषणव्यवस्थां सम्पाद्य स्वकीयां विशालहृदयताम् एव प्रमाणितवान् इति।
प्रश्नाः
1. दानवीरः श्रेष्ठी किं करोति स्म?
2. बालिका वितरकतः किम् अपि किं न प्राप्नोति स्म?
3. वितरकः तस्यै बालिकायै किम् अददात्?
4. बालिकया सह वितरकः तस्याः गृहे किं गतवान्?
5. वितरकः स्वविशालहृदयतां किं कृत्वा प्रमाणितवान्?
-------------------------------------------------------------------------
</text>  
