<name of the story: 14.शारीरकश्रमः स्थौल्यनाशकः >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	14. शारीरकश्रमः स्थौल्यनाशकः
शारीरिकः श्रमोऽवश्यं, करणीयः सदैव हि।
स्थौल्यं नोत्पद्यतेऽनेन, शरीरं स्याच्च कार्यकृत्॥
	आसीत् एकः श्रेष्ठी। कर्मचारिणः एव तस्य सर्वं कार्यं कुर्वन्ति स्म। सः नित्यं पौष्टिकम् आहारं सेवते स्म, परन्तु शारीरिकश्रमात् दूरे पलायते स्म। अनेन तस्य शरीरे स्थूलता आयाता। चलने भ्रमणे अपि सः असुविधाम् अनुभवति स्म। अन्ते स्वनगरे एव निवासिनम् एकं सुप्रसिद्धं चिकित्सकम् उपगत्य सः आत्मीयां व्यथां श्रावितवान् उपचारं च पृष्टवान्। चिकित्सकः तं परामृष्टवान् "अधुना अग्रे दशरूप्यकैः एव एकमासपर्यन्तं स्वीया आहारव्यवस्था करणीया। किन्तु इदम् अवश्यं ध्याने रक्षणीयं यत् तानि दशरूप्यकाणि आत्मीयेन शीरीरिकश्रमेण उपार्जितानि एव भवेयुः" इति।
	प्रश्नाः
1. श्रेष्ठिनः शरीरे स्थूलता कथम् आयाता?
2. श्रेष्ठी चिकित्सकस्य समीपे किं गतवान्‌?
3. चिकित्सकः श्रेष्ठिने कीदृशं परामर्शं दत्तवान्?
4. शरीरे स्थूलता कदा उत्पन्ना न भवति?
5. इयं कथा किं शिक्षयति?
-------------------------------------------------------------------------
</text>
