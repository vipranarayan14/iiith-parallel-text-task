<name of the story: 49.गालिदानेन कः लाभः? >
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	49.गालिदानेन कः लाभः?
को लाभो गालिदानेन, यदि स्वीक्रियते न सा।
प्रतिनिवृत्य  दातारं,  तमेवासौ  तुदत्यलम्॥
	एकदा कस्यचिद् ब्राह्मणस्य सहोदरः बौद्धधर्मं गृहीतवान्। तेन क्रुद्धः ब्राह्मणः त्वरिततरं महात्मानं गौतमबुद्धं प्राप्तः, उच्चैः उच्चैः च तस्मै बहुगालिकाः दातुं प्रवृत्तः। गौतमबुद्धः शान्तदृष्ट्या एव तं पश्यन् अवस्थितः। अन्ते यदा सः व्यरमत्, तदा गौतमबुद्धः तम् अपृच्छत्- "अपि अतिथयः कदाचित् तव गृहे आयान्ति?" "आम् कथं न? अहं तान् भोजनादिद्वारा सत्करोमि पूजयामि च" ब्राह्मणः उदतरत्। "आम्, यदि तव आतिथ्यं ते न स्वीकुर्युः, तर्हि किं तत् तव एव न स्थास्यति?" बुद्धः पृष्टवान्। "आम्, मम एव स्थास्यति" ब्राह्मणः उदतरत्। "तर्हि, एवम् एव त्वया दत्ताः गालिकाः अपि मया न स्वीकृताः, ताः सर्वाः तव एव स्थिताः" गौतमः कथितवान्। ब्राह्मणः तस्य एतया स्थितप्रज्ञतया पराजितः स्वयम् अपि च तदीयः शिष्यः अजायत इति।
प्रश्नाः
1. क्रुद्धः ब्राह्मणः गौतमबुद्धाय गालिकाः किं दत्तवान्?
2. गौतमबुद्धः तं ब्राह्मणं किम् अपृच्छत्?
3. ब्राह्मणस्य तदा किम् उत्तरम् आसीत्?
4. गौतमबुद्धः ब्राह्मणं किं प्राबोधयत्?
5. गौतमबुद्धः कीदृशः आसीत्?
-------------------------------------------------------------------------
</text>  
