<name of the story: 22.मनोविनोदः अपि आवश्यकः>
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	22.मनोविनोदः अपि आवश्यकः
चर्चा मनोविनोदार्थं, कृता किं न सुखप्रदा? ।
नानाकार्यसमुद्विग्नो, विश्राम्यति यतो जनः ॥
	एकस्मिन् दिने सायङ्‌काले गुडं क्रेतुं पत्नी स्वपतिम् आपणे प्रेषितवती। तं केशवशास्त्रिनाम्ना परिचिन्वन्ति स्म सर्वे। सः एकां विपणिं प्राप्तः। तत्र पुत्रस्थाने तस्य पिता विक्रयिकः आसीत्। वयसा वृद्धः अपि सः विनोदप्रियः आसीत्। केशवशास्त्री तं गुडस्य भावम् अपृच्छत्। सः तत्कालम् एव तं प्रत्यवदत्- "गुडस्य भावः 'गुडत्वं' 'गुडता' च।"
	तत्र उपस्थिताः अन्ये ग्राहकाः तु अस्य आशयं नैव अबुध्यन्त। परन्तु केशवशास्त्रिणः यः आनन्दः उद्भूतः ब्रह्मानन्दसहोदरसदृशः, सः मूकस्य कृते गुडस्वादवर्णनम् इव आसीत्।
	अन्ते असौ विक्रयिकम् अभिनन्द्य वाञ्छितं गुडम् आदाय गृहं प्रत्यागत्य पत्नीहस्ते समर्पितवान् इति।
	प्रश्नाः
1. पत्नी केशवशास्त्रिणं किं कर्तुं प्रेष्तवती?
2. केशवशास्त्री विक्रयिकं किम् अपृच्छत्?
3. विक्रयिकः केषवशास्त्रिणं किम् उदतरत्?
4. विक्रयिकस्य उत्तरेण केशवशास्त्री कीदृशम् आनन्दम् अनुभूतवान्?
5. मनोविनोदचर्चया किं भवति?
-------------------------------------------------------------------------
</text> 
