<name of the story: 31.विभीषणतः हानिः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	31.विभीषणतः हानिः
स्वीय एव यदा लोभी, भूत्वा मिलति शत्रुभिः।
जायमानात् तदा नाशात्, त्रातुं शक्तो न कश्चन॥
	कुठारम् आविष्कृत्य मनुष्यः आत्मानं बहु बहु अमन्यत। कुठारे काष्ठदण्डम् आयोज्य सः वनं गतः। तत्र यावत् सः वृक्षम् एकं कर्तयितुं प्रवृत्तः, तावत् वृक्षः तं निवारयन् अकथयत्-  "अरे! स्वीये आविष्कारे किं गर्वसे? यदि मम सजातीयः अयं दण्डः विभीषणः न अभविष्यत्, तर्हि किं ते कुठारः पूर्णः अभविष्यत्? त्वं वा एवं मां मम परिवारं च छेत्तुम् अत्र आगमिष्यः?" इति।
   प्रश्नाः
1. मनुष्यः किं कृत्वा कुत्र गतः?
2. वृक्षः मनुष्यं किं कथितवान्?
3. किं वृक्षस्य कथनं सत्यम् आसीत्?
4. आत्मीयः एव यदा शत्रुणा मिलति, तदा तस्य परिणामः कः भवति?
5. अनया कथया कीदृशः सन्देशः दीयते?
-------------------------------------------------------------------------
</text>   
