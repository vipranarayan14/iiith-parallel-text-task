<name of the story: 89.स्वदेशभक्तस्यव्यवहारः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	89.स्वदेशभक्तस्यव्यवहारः
मातृभूमिः प्रिया यस्य, नाऽकार्यं कुरुते हि सः।
प्राणाहुतिप्रदानेऽपि, पृष्ठे तिष्ठति न क्वचित्॥
	"निर्भयः तिष्ठ। अत्र त्वं सुखी भवितासि" भयेन कम्पमानं 20-25 वर्षीयं युवकं सेनाध्यक्षः आश्वासयत्।
	"हा हन्त! अहं सैनिकैः अपहृतः अस्मि। वृद्धौ मातापितरौ मां प्रतीक्षेते। विकार्यता मां मम कुटुम्बं च पूर्वतः एव उत्पीडयति। त्यजतु मां त्यजतु" युवकः सेनाध्यक्षस्य पादौ गृह्णन् प्रार्थितवान्। "युवक! धैर्यं धर। अधुना विकार्यतां स्वां विनष्टाम् एव जानीहि। अस्माकं पक्षे सम्मिल्य स्वदेशं प्रति आतङ्‌ककारी भव। अयं स्वदेशः एव ते शिक्षितस्य अपि विकार्यतायाः हेतुः। प्रतिशोधं गृह्णीष्व त्वम् इतः" सेनाध्यक्षः बोधितवान्।
	"नहि नहि, इदं न सम्भवति। मातृभूमिं प्रति कृतघ्नः न भविष्यामि।" युवकः उदतरत्।
	"तर्हि त्वं त्यक्ष्यसे अपि नैव। अत्र एव त्वया सह दासतः अपि निकृष्टतरः व्यवहारः करिष्यते। पश्यामः कथं त्वं जीवितः तिष्ठसि?" सेनाध्यक्षस्य सङ्‌केतेन सैनिकाः तं निर्जने नीत्वा मारयन्ति। गुलिकाशब्दः शून्ये विलीनः भवति इति।
प्रश्नाः
1. सैनिकः सेनाध्यक्षं किं प्रार्थितवान्?
2. सैनिकं सेनाध्यक्षः किं कर्तुं प्रबोधितवान्?
3. किं सैनिकः सेनाध्यक्षस्य कथनम् अमन्यत?
4. यदि नैव अमन्यत तर्हि तस्य का दशा कृता?
5. स्वदेशभक्तः कीदृशं व्यवहारं करोति?
-------------------------------------------------------------------------
</text>
