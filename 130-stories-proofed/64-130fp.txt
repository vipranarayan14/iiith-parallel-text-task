<name of the story: 64.आर्जवं हि कुटिलेषु न नीतिः >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	64.आर्जवं हि कुटिलेषु न नीतिः
धूर्तेन धूर्तता कार्या, तत्र दोषो न कश्चन।
शठेन शठताकारी, शठेन वञ्च्यते नहि॥
	मम प्रतिवेशी सम्पन्नः तु बहुः अस्ति, किन्तु कृपणः अपि ततः न्यूनः न। समाचारपत्रं तु क्रीत्वा पठनं तस्य स्वाभावे एव न वर्तते। मत्तः एव याचित्वा सः पठति। प्रतिदिनं याचनायां सङ्‌कोचम् अनुभवन् सः समाचारपत्रं समाचारपत्रवितरकात् एव गृह्णाति। पुनः कदाचित् पठितं मह्यं ददाति, कदाचित् च नैव अपि। अहं तस्य व्यवहारेण अति खिन्नः आसम्। अतः यदा  वितरकः मासान्ते समाचारपत्रस्य मूल्यं माम् अयाचत, तदा अहं तं प्रतिवेशिनः एव ग्रहीतुं प्रेरितवान्। अनेन रुष्टः प्रतिवेशी माम् उपागत्य मां मूल्यं दातुं बाध्यं कृतवान्। अहं तु विनम्रतया तं प्रत्यवदम् "महाशय! समाचारपत्रस्य ग्राहकः तु भवान् एव। अहं तु प्रतिवेशितया भवन्तं याचित्वा पठामि। तद् अहं मूल्यं किं दद्याम्?" सः मम इदम् उत्तरं श्रुत्वा कुपितः तु अतीव अभूत्, मूल्यम् अपि सः एव अनिच्छन् दत्तवान्। परन्तु अग्रे याचित्वा पठनस्य तस्य कुप्रवृत्तिः विलुप्ता इति।
प्रश्नाः
1. मम प्रतिवेशी कीदृशः अस्ति? किं च करोति स्म?
2. अहं खिन्नः भूत्वा ततः किं कृतवान्?
3. प्रतिवेशी मां किं कर्तुं बाध्यम् अकरोत्?
4. अहं तदा तं किं प्रत्यवदम्?
5. मम उत्तरेण सः किं कृतवान्?
-------------------------------------------------------------------------
</text>  
