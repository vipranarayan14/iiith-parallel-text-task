<name of the story: 24.युद्धपरिणामः>
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	24.युद्धपरिणामः
युध्यन्ते सैनिका युद्धे, मोदन्ते शासकास्ततः।
युद्धे मृता दिवं यान्ति, क्लिश्यन्ते जीविता इह॥
	भारतीयस्वातन्त्र्यान्दोलने भागं गृहीत्वा तेन स्वकीयं सम्पूर्णं यौवनं यापितम् आसीत्। विवाहः तेन कृतः आसीत् एव न। मातापितरौ तस्य वियोगेन सन्तपन्तौ दिवं गतौ आस्ताम्। सम्पूर्णः देशः एव तस्य कुटुम्बः आसीत्। तस्य एव सुखशान्तिसमृद्ध्यर्थं तेन आत्मीयं सर्वस्वम् आहुतम्। भारतमाता पारतन्त्र्यपाशतः विमुक्ता। तेन अपि अपूर्वा आनन्दानुभूतिः प्राप्ता। किन्तु अत्र चिरस्थायितां न दृष्ट्वा सः विषण्णः। तस्य एव अनेके सहयोगिनः शासकाः भूत्वा विदेशिशासकेभ्यः अपि भारतमातरि अत्यधिकम् अत्याचरन्ति। इदानीं सः एकाकी संस्थितः। वृद्धावस्थायां स्वतन्त्रतायोद्धृरूपे तस्मै प्रदत्ता सम्मानवृत्तिः तस्य मुखम् एव पिहितवती। अन्तः दहति तस्य मनः। अशक्तः सः मृत्युदिनानि गणयति इति।
	प्रश्नाः
1. तेन स्वं समापूर्णं यौवनं कुत्र यापितम्?
2. तस्य कुटुम्बः कः आसीत्? कुटुम्बाय तेन किं कृतम्?
3. सः विषण्णः किं तिष्ठति?
4. तस्य मुखं का पिहितवती?
5. युद्धेन के मोदन्ते? के च क्लिश्यन्ते?
-------------------------------------------------------------------------
</text> 
