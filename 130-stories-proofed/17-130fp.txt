<name of the story:17.निषेधे अपि स्वाधिकारः>
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	17.निषेधे अपि स्वाधिकारः
निषेधेऽप्यधिकारं स्वं, मन्यन्ते दुर्धियो जनाः।
हस्तक्षेपं परस्यास्मिन्‌, न सहन्ते कदापि ते॥
	मन्दिरात् प्रत्यागच्छन्ती वृद्धा स्वगृहात् परावर्तमानं भिक्षुकं दृष्ट्वा तम् अपृच्छत्- "किं किञ्चित् प्राप्तम्?" भिक्षुकः उदतरत्- "नहि किञ्चित् अपि न। वधूः महाशया न्यषेधीत्।" वृद्धा सरोषं कथितवती- "एेवं कथं सम्भवति? वध्वै निषेद्धुं कः अधिकारः? मया सह चल्यताम्।" 
भिक्षुकः ततः प्राप्त्याशया ताम् अनुगृहं प्राप्तः। तत्र वृद्धा भिक्षुकम् अभिमुखी अवदत्  "अरे! इतः ते किञ्चित् न दास्यते। परावर्तस्व। अन्यत्र कुत्रचित् यतस्व।" विस्मितः भिक्षुकः निराशः सन् रिक्तहस्तः एव ततः न्यवर्तत इति।
         प्रश्नाः
1. वृद्धायाः प्रश्नस्य उत्तरं भिक्षुकः किं दत्तवान्?
2. तदा वृद्धा भिक्षुकं किं कर्तुं कथितवती?
3. गृहं प्राप्तं भिक्षुकं वृद्धा किं कथयित्वा परावर्त्तयत्?
4. दुर्धियः जनाः कीदृशाः भवन्ति?
5. इयं कथा कं सन्देशं ददाति?
-------------------------------------------------------------------------
</text>
