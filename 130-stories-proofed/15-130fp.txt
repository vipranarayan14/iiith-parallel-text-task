<name of the story: 15.त्यागे सौख्यम्>
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	15. त्यागे सौख्यम्
सांसारिकपदार्था हि, नैव सन्ततसौख्यदाः।
तत्त्यागे यादृशं सौख्यं, तदासक्तौ न तादृशम्॥
	महात्मा गोरक्षनाथः स्वतपस्याफलं दातुं योग्यपात्रम् अन्विष्यन् काशीं प्राप्तः। तत्र गङ्गातटे भ्रमन् एकं संन्यासिनम् अद्राक्षीत्। सः स्वकीयं संन्यासदण्डं गङ्गायां प्रवाहयन् आसीत्। गोरक्षानाथः तम् एव दानपात्रं निश्चित्य तम् अब्रवीत्- "महात्मन्! अहम् आत्मीयं तपःफलं भवते समर्पयितुम् इच्छामि। एतत् स्वीकृत्य अनुगृह्णातु मां भवान्।" संन्यासी सहर्षं तद्गृहीत्वा तत्क्षणम् एव तदपि गङ्गाजले प्रवाहितं कृतवान्। तस्य इमां निःस्पृहां संन्यासितां दृष्ट्वा गोरक्षनाथः अतीव आनन्दितः अभूत् अवोचत् च- "अहो! धन्यः अस्ति भवान्, धन्या च भवदीया इयं त्यागशीलता। सत्यम् एव मत्तः सिद्धिफलं स्वीकृत्य भवान् तस्य दुष्परिणामतः मां संरक्षितवान् अस्ति" इति।
प्रश्नाः
1. गोरक्षनाथः किं कर्तुम् इच्छति स्म?
2. गोरक्षनाथाय दानपात्रं कः मिलितः? सः किं कुर्वन् आसीत्?
3. संन्यासी गोरक्षनाथतः गृहीतस्य तपस्याफलस्य किं कृतवान्?
4. अस्य गोरक्षनाथे कः प्रभावः अभवत्?
5. सौख्यं त्यागे अस्ति अथवा आसक्तौ? कथयत।
-------------------------------------------------------------------------
</text>
