<name of the story: 34. सः कीदृशः हिन्दुः? >
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof:	Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	34.सः कीदृशः हिन्दुः?
मिलन्ति यद्‌गृहे नैव, गीतारामायणादयः।
स किं सनातनी हिन्दुः, शिखासूत्रविवर्जितः?॥
	मम नगरान्तरे गमनम् अभूत्। तत्र मया भाषणं देयम् आसीत्। सामग्रीसङ्‌कलनार्थं मम तदा गीतारामायणमहाभारतादिग्रन्थानाम् आवश्यकता आपतिता। अहं यस्य अतिथिः आसं, स सनातनधर्मसभायाः कर्मठः सदस्यः अवर्तत। अहं स्वीयाम् आवश्यकतां तस्य सम्मुखे उपस्थापितवान्। मम अतीव आश्चर्यम् आसीत्, तस्य संस्कृतज्ञानं तु दूरे तिष्ठतु, इमे ग्रन्थाः तस्य गृहे न आसन्। अहम् आत्मीयां वेदनां स्वकीये भाषणे व्यक्तां कृतवान् यत् "सः कीदृशः सनातनधर्मावलम्बी हिन्दुः, यस्य गृहे परमपावनाः गीतारामायणमहाभारतादिग्रन्थाः अपि न मिलन्ति। यः सन्ध्योपासनां न करोति, यः गायत्रीमन्त्रं नित्यं न जपति किं सः अपि हिन्दुः? हन्त! असंस्कृतज्ञाः अपि ब्राह्मणाः स्वनाम्ना सह पण्डितः. चतुर्वेदी, त्रिवेदी, त्रिपाठी, अग्निहोत्री, शास्त्री, आचार्यः इत्यादि योजयित्वा किं शिष्टजनोचितं कर्म कुर्वन्ति?" इति।
प्रश्नाः 
1. अहं यस्य अतिथिः आसं सः कः आसीत्?
2. अहं कां स्वीयाम् आवश्यकतां तस्य सम्मुखे उपस्थापितवान्?
3. अहं स्वकीये भाषणे कीदृशीम् आत्मवेदानां व्यक्तां कृतवान्?
4. यद्‌गृहे गीतारामायणादयः न मिलन्ति, सः किं न भवति?
5. इयं कथा कां प्रेरणां ददाति?
-------------------------------------------------------------------------
</text>  
