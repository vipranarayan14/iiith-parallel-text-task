<name of the story: 18.आत्मवत् व्यवहर्ता उत्पीडकः नहि >
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	18.आत्मवत् व्यवहर्ता उत्पीडकः नहि
आत्मवत् सर्वजीवेषु, जडजङ्गमवस्तुषु।
व्यवहर्ता जनो जातु, तुदते नैव कञ्चन॥
	पुत्रस्य पादं क्षतविक्षतं दृष्ट्वा माता पृष्टवती- "अरे नामदेव! एतत् किम्? कुतः एतत्?" नामदेवः उत्तरं दत्तवान्- "अम्ब! त्वया आज्ञप्तः अहं काष्ठम् आनेतुं वनं गतः। तत्र वृक्षच्छेदने मम मनसि आयातं यत् इदं मया न कर्तव्यम् आसीत्। अस्य एकस्य वृक्षस्य कीदृशी पीडा भवति? इदम् अनुभवितुम् एव मया स्वकीये पादे अपि कुठारेण प्रहारः कृतः", माता वृक्षेषु अपि पुत्रस्य आत्मीयतां दृष्ट्वा यत्र प्रसन्ना, तत्र तस्मै पीडादानाय स्वाम् एव कारणं मत्वा अतिदुःखिता अभूत्। आत्मवत् सर्वत्र व्यवहारशीलः अयम् एव नामदेवः अग्रे चलित्वा एकः महान् प्रसिद्धः भगवद्भक्तः समजायत इति।
	प्रश्नाः
1. माता नामदेवं किं पृष्टवती?
2. नामदेवः मात्रे किम् उत्तरं दत्तवान्?
3. माता दुःखिता किम् अभवत्?
4. नामदेवः कः अजायत?
5. कीदृशः जनः कं नैव पीडयति?
-------------------------------------------------------------------------
</text>
