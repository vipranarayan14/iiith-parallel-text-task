<name of the story: 74.जीवद्‌भ्यः अपि मृतः वन्द्यः >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	74.जीवद्‌भ्यः अपि मृतः वन्द्यः
जीवद्‌भ्योऽपि जनेभ्यः स, वन्द्यतां मृतगर्दभः।
पट्टीं विभाजनार्थं यो, निर्ममेऽध्वनि सर्पितुम्॥
	राजमार्गे समुचितयातायातव्यवस्थायाः अभावेन वाहनानां मिथः सङ्घर्षणेन विपुलजनधनहानिः भवति स्म। प्रतिवेशिवसतिवासिनः एतादृशेषु अवसरेषु मार्गावरोधं कृत्वा स्वकीयं रोषं प्रकटयन्ति स्म। किन्तु प्रशासनतः तेभ्यः आश्वासनतः अतिरिक्तं किम् अपि नैव मिलितम्।
	एकदा कुम्भकारस्य गर्दभः कस्यचित् भारिवाहनस्य प्रहारेण मृतः। अस्मिन् वारे अपि मार्गावरोधः अभूत्। किन्तु यथापूर्वं मधुराश्वासनदानेन एकार्धघण्टायाम् एव वाहनानां गमनम् आगमनं प्रारब्धम्। मृतः गर्दभः मार्गमध्ये पतितः आसीत्। तस्य इतस्ततः पार्श्वतः निःसरणं भवति स्म।
	"एकः मृतः गर्दभः विभाजनपट्टिकायाः निर्माणं कृत्वा यत् कार्यं कृतवान्- तत् कार्यम् अधुनावधि अनेके जीवन्तः अपि गर्दभाः नैव कृतवन्तः" इयम्‌ आसीत् जने जने चर्चा इति।
प्रश्नाः
1. राजमार्गे जनधनहानेः कारणं किम् आसीत्?
2. वसतिवासिनः स्वीयं रोषं कथं प्रकटयन्ति स्म?
3. द्वितीयवारं मार्गावरोधः किम् अभवत्?
4. विभाजनपट्टिकायाः कार्यं कः कृतवान्?
5. जने जने कीदृशी चर्चा आसीत्?
-------------------------------------------------------------------------
</text>
