<name of the story: 129.स्वभावे स्वभावे भेदः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	129.स्वभावे स्वभावे भेदः
स्वार्थी स्वार्थातिरिक्तं न, किञ्चित् कदापि पश्यति ।
उदारचरितश्चापि, प्रकृतिं स्वां न मुञ्चति ॥
	कञ्चित् पशुम् अनुधावन् एकः वृकः एकस्मिन् कूपे निपतितः। ततः एव सः उच्चैः उच्चैः आत्मानम् निःसारयितुम् अशब्दापयत्। इतस्ततः आयान्तः यान्तः पशवः तस्य शब्दं श्रुतवन्तः, परन्तु तं स्वशत्रुं मन्वानाः न केचन अपि उदधरन्।
	एका छागी यदा तं शब्दापयन्तम् अशृणोत्, तदा तस्याः मनसि दया उत्पन्ना। सा पार्श्वतः एव एकां बृहतीं स्थूलां लताम् उत्पाट्य रज्जुवत् कूपे लम्बयित्वा वृकं कथितवती - "बन्धो! त्वम् एताम् अवलम्ब्य उपरि आयाहि। अहम् अस्याः एकं कोणं निगृह्णामि।"
	वृकः तु उपरि आगतः, परं लतां न सम्भालयन्ती छागी कूपे पादस्खलनेन न्यपतत्। इदानीं सा वृकं लतां निग्रहीतुं कथितवती। परन्तु वृकः तु तत्र आसीत् एव न। स्वार्थी सः तु ततः पलायितः आसीत्।
	अस्मिन् एव अवसरे तत्र तेन मार्गेण गच्छन् एकः पथिकः छाग्याः श्ब्दापनं श्रुत्वा तां च स्वोपयोगिनीं मत्वा कूपात् बहिर् निरसारयत्, आत्मना सह च गृहम् अनयत्। तत्र छागी स्वदुग्धं दत्वा स्वरक्षकस्य परिवारं प्रसन्नं रक्षितुं प्रवृत्ता परिवारस्वामी अपि तां महता प्रेम्णा पर्यपालयत् च इति।
प्रश्नाः
1. वृकं कूपात् पशवः किं न उदधरन् ?
2. छागी वृकं किं कथं च कूपात् निःसारितवती ?
3. कूपात् छागीं कः निरसारयत् ?
4. स्वार्थी कीदृशः भवति ?
5. इयं कथा किं शिक्षयति ?
-------------------------------------------------------------------------
</text>
