<name of the story: 62.सत्सङ्गेन कल्याणम् >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	62.सत्सङ्गेन कल्याणम्
सत्सङ्गो न परित्याज्यः, कर्तव्योऽसौ निरन्तरम्।
ततो भवति कल्याणम्, ऐहिकं पारलौकिकम्॥
	तीर्थयात्राप्रसङ्गे एका साधुमण्डली आगत्य ग्रामात् बहिर्विश्रामं कल्पितवती। ततः सत्सङ्गलाभाय अपक्वां भोजनसामग्रीम् आदाय ग्रामीणाः स्त्रियः पुरुषाः उपस्थातुं प्रवृत्ताः। तेषु एकः वृद्धः पूजकः अपि आसीत्। सः ततः धर्मे दृढतोपायं पृष्टवान्। साधुप्रमुखः उदतरत्  "अन्धस्य यष्टिं गृहीत्वा चलते अन्धाय किं मेलितुं शक्यते?" पूजकः प्रत्यवदत् "अतः एव तु साक्षिकं भवन्तं पृच्छामि। कृपया मनोरथं मे पूरयतु।" साधुप्रमुखः तम् आश्वासयत्  "यात्रातः प्रतिनिवृत्य भवतः उत्तरं दास्यामि, तावत् भवान् अपि आत्मनिरीक्षणं करोतु।" षट्सु मासेषु व्यतीतेषु साधुमण्डली प्रत्यागता। साधुप्रमुखः पूजकम् आहूय उपदिष्टवान् "अहङ्‌कारः कार्यसिद्धौ बाधकः।" पूजकः तम् अनुमोदयन् अवदत् "सत्यम्, स्वाचरणे मम अहङ्‌कारः आसीत्, परनिन्दायाः करणे श्रवणे च मम आनन्दः आयाति स्म। परन्तु इदानीं भवदीयसङ्गेन इमौ द्वौ अपि दोषौ परित्यजामि" इति। 
प्रश्नाः
1. साधुमण्डली कुत्र विश्रामं कल्पितवती?
2. वृद्धपूजकः साधुप्रमुखं किं पृष्टवान्?
3. साधुप्रमुखः किम् उदतरत्?
4.'अहङ्‌कारः कार्यसिद्धौ बाधकः' इयम् उक्तिः कस्य आसीत्?
5. अस्याः उक्तेः प्रभावः कस्मिन् कीदृशः अभवत्?
-------------------------------------------------------------------------
</text>
