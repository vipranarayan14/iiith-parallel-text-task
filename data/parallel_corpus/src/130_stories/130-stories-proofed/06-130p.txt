<name of the story: 6.अनिष्टकर्तुः स्वभावः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories >
<Book relation:    >
<version:        >
<typist: k.hymavathi>
<proof: Deepak >
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	6. अनिष्टकर्तुः स्वभावः।।
अन्यानिष्टचिकीर्षुर्ना, स्वानिष्टं समुपेक्षते।
सोऽन्यापशकुनं कर्तुं, छिनत्ते स्वां नासिकामपि॥
      एकस्मिन् ग्रामे निवासिनोः द्वयोः प्रतिवेशिनोः मध्ये प्रारम्भे तु अतीव घनिष्ठं प्रेम आसीत्, परं पश्चात् केनचित् कारणेन तदेव प्रेम घोरशत्रुतायां परिवर्तितम् अभवत्। अधुना द्वयोः अपि एकः अन्यस्य अनिष्टं कर्तुम् अवसरं प्रतीक्षते स्म। अथ एकदा कालिकोपासनायां रते एकस्मिन् प्रतिवेशिनि कालिकाप्रत्यक्षं दर्शनं दत्त्वा तं वरं याचितुं कथितवती, सह एव इदम् अपि सूचितवती यत् सः यावत् याचिष्यते, ततः द्विगुणितं तस्य प्रतिवेशी प्राप्स्यति। इदम् आकर्ण्य सः बहुविचारं कृत्वा आत्मनः काणत्वम् अयाचत। अनेन वरदानेन यत्र तस्मै काणत्वं मिलितं, तत्र अन्यः प्रतिवेशी अन्धः एव सञ्जातः इति।
	प्रश्नाः
 1. द्वयोः प्रतिवेशिनोः प्रेम घोरशत्रुतायां किं परिवर्तितम् ?  
 2. एकः प्रतिवेशी अन्यस्य प्रतिवेशिनः अनिष्टाय किम् अकरोत्?
 3. तस्य कः परिणामः अभवत्?
 4. अन्यस्य अनिष्टं कर्तुम् इच्छुकः जनः कस्य उपेक्षां करोति?
 5. इयं कथा किं शिक्षयति?
-------------------------------------------------------------------------
</text>
