<name of the story: 68.मनः सत्कृत्येन शुध्यति>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>s
<samasa:   >
<centre:  SANSKRIT ACADEMY, Osmania University, hyd>
<text>
	68.मनः सत्कृत्येन शुध्यति
प्रदूषितं मनस्तीर्थ-स्नानेन नैव शुध्यति।
सदाचरणमेवैकं, तस्य संशोधकं मतम्॥
	एकस्मात् ग्रामात् तीर्थयात्रिणाम् एकं दलं प्रचलितम्। पदमार्गेण गच्छत् तत् एकं वनं प्राप्तम्। तत्र एकस्य महात्मनः आश्रमः आसीत्। तद् दलं विश्रामार्थं तत्र अवस्थितम्। महात्मना पृष्टं तद् दलं तीर्थयात्राप्रयोजनं स्वस्य अकथयत् अयाचत् च ततः तीर्थयात्रायाः निर्विघ्नं सम्पन्नतायै शुभाशीर्वादम्। आशीर्वादं ददत् महात्मा कुटीरात् एकां तुम्बिकां निःसार्य दलाय ददत् अवदत् "यत्र यत्र तीर्थेषु यूयं स्नानं कुर्यात, तत्र तत्र मम एतां तुम्बिकाम् अपि अवश्यं स्नानं कारयत। पश्चात् परावर्तनसमये इमां मह्यं दद्यात।" दलं तथा एव अकरोत्। तुम्बिकाम् अपि आत्मना सह स्नापयित्वा महात्मने दत्तवत्। तदा महात्मा तुम्बिकां त्रोटयित्वा तस्याः एकम् एकं खण्डं प्रत्येकस्मै यात्रिणे भक्षितुं दत्तवान्। स्वादेन तत् कटुम् अनुभूय तत्क्षणम् एव सर्वेपि थूत्कृतवन्तः। महात्मा तान् अवदत्- "स्मरत, यथा अनेकेषु तीर्थेषु स्नापिता अपि इयं तुम्बिका स्वादे नहि परिवर्तिता, तथा एव पापदूषितं मनः अपि कदापि नैव शुध्यति। तत् तु केवलं सत्कर्माचरणम् एव संशोधयति" इति।
प्रश्नाः
1. महात्मानं तीर्थयात्रिदलं किम् अयाचत?
2. महात्मा तस्मै किं दत्त्वा किं कर्तुम् अकथयत्?
3. परावृत्तं तीर्थयात्रिदलं महात्मने किम् अददात्?
4. महात्मा ततः किं कृतवान् पुनश्च किम् अभवत्?
5. महात्मा किम् अकथयत्?
-------------------------------------------------------------------------
</text>    
