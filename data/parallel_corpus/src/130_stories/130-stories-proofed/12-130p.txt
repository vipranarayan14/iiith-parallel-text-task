<name of the story: 12.अन्तकाले हृदयपरिवर्तनम् >
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	12. अन्तकाले हृदयपरिवर्तनम्
अन्तकाले समायाते, हृदयं परिवर्तते।
अमित्रो जायते मित्रं, त्यजति स्वां च शत्रुताम्॥
	क्षतविक्षतान् स्वकीयान् परकीयान् च सैनिकान् परित्यज्य सेनापतिः स्वसैन्येन सह अग्रे प्रचलितः। कः म्रियते? कः च जीवति? इदं द्रष्टुं कस्यचित् अपि समीपे समयः न आसीत्। सुदूरे निर्गते सेनापतौ ऊर्ध्वं निःश्वसन्तं सैनिकं दृष्ट्वा अन्यः आहतः सैनिकः पृष्टवान्- "किं भोः! जलं पातुम् इच्छसि? मम समीपे इदम् अस्ति जलपात्रम्।" "आम्, किन्तु पीडया तव समीपे आयातुं न शक्नोमि।" क्षतविक्षतः सैनिकः स्वस्थानतः एव उत्तरं दत्तवान्। "चिन्तां मा कुरु, चिन्तां मा कुरु "अहम् एव येन केन प्रकारेण आयामि। त्वं शत्रुसैनिकः असि तर्हि अनेन   किम्? असि तु सैनिकः एव मम बन्धुः।" एवम् उक्त्वा तं जलं च पाययित्वा सः स्वकीयां मानवतां प्रदर्शितवान् इति।
	प्रश्नाः
1. सेनापतिः किं कृत्वा अग्रे प्रचलितः?
2. सेनापतौ निर्गते आहतः सैनिकः अन्यं सैनिकं किं पृष्टवान्? 
3. सः सैनिकः किम् उदतरत्?
4. हृदयं कदा परिवर्तितं भवति?
5. अनया कथया कीदृशः सन्देशः दीयते?
-------------------------------------------------------------------------
</text>
