<name of the story: 3.निर्जीवः कस्य सम्बन्धी?>
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories>
<Book relation:	>
<version: >
<typist: k.hymavathi>
<proof: Deepak>
<sandhi: sandeep & deepak>
<samasa:  >
<centre: SANSKRIT ACADEMY, Osmania University, hyd>
<text>
	3. निर्जीवः कस्य सम्बन्धी? 
यावत् प्राणाः शरीरेऽस्मिन् सम्बन्धस्तावदेव हि।
निष्प्राणो न पतिः पत्नी, पुत्रो माता पिता न च॥
	एकः भारतीयः सन्यासी विदेशं प्राप्तः। तत्र इतस्ततः पर्यटन् एकत्र सः श्मशाने समाधिस्थलं परिवीजयन्तीं भद्रवेषां महिलां दृष्ट्वा प्रभावितः अभवत् तां पृष्टवान् च "अम्ब! नमस्ते। कस्य इदं समाधिस्थलम्? अनेन कीदृशः ते सम्बन्धः? यदि गोप्यं न, तर्हि मम जिज्ञासाम् इमां समाधेहि। "सा उदतरत्- "सन्यासिमहाराज! अत्र मे पतिदेवः चिरं निद्राति। अनेन मत्तः वचनं गृहीतम् आसीत् यत् समाधिस्थलं यावत् शुष्कं न भविता, तावत् अहं पुनर्विवाहं न करिष्यामि। तं प्रसादयितुम् एव अहम् इदं वीजयामि येन शीघ्रं शुष्यतु" इति।
                                 प्रश्नाः
1. भारतीयसन्यासी विदेशश्मशाने किम् अपश्यत्?
2. सः महिलां किं पृष्टवान्?
3. महिला तस्मै किम् उत्तरं दत्तवती?
4. उत्तरेण सन्यासिनः मनःस्थितिः का अभवत्?
5. अनया कथया कः सन्देशः मिलति?
------------------------------------------------------------------------------------
</text>
