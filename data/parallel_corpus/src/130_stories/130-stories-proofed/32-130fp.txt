<name of the story: 32.सन्तः इच्छाप्रपूरकाः >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:  moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	32.सन्तः इच्छाप्रपूरकाः
सन्तस्तु सन्ति सन्तो हि, स्वौदार्यं ते त्यजन्ति न।
सद्यस्तत् कुर्वते सन्तो, यदिच्छन्ति ततो जनाः॥
	आसीत् एकः महात्मा। तस्य बहुः सम्मानः भवति स्म। तस्य सेवायां स्थितस्य सेवकस्य इच्छा जागरिता यत् ईदृशः सम्मानः मम अपि भवेत्। एकस्मिन् दिने यात्रार्थं प्रस्थितं महात्मानं सेवकः न्यवेदयत्- "महाराज! सदा अहम् एव भवतः सेवां करोमि, मां स्ववेशं परिधाप्य कदाचित् भवान् अपि मम वेशं धृत्वा मम सेवां करोतु।"
महात्मा तु महात्मा एव आसीत्। सेवकस्य मनः रक्षितुं सः तथैव कृतवान् यथा सेवकः ऐच्छत्। एवं परिवर्तितवेशौ तौ काश्यां प्राप्तौ। तत्र एकः विद्वान् महात्मवेशधारिणम् ईश्वरस्य अस्तित्वस्य सम्बन्धे प्रश्नम् अपृच्छत्।
महात्मवेशधारी धूर्तः आसीत्। सः उत्तरम् अददात्- "अत्र किम्? अस्य उत्तरं तु अयं मे सेवकः एव दास्यति" इति उक्त्वा सेवकम् आदिशत्- "अस्य महाशयस्य जिज्ञासायाः उत्तरं तु दीयतां तावत्" इति।
     प्रश्नाः 
1. महात्मानं तस्य सेवकः किं न्यवेदयत्?
2. महात्मा ततः किं कृतवान्?
3. विद्वान् महात्मवेशधारिणं कस्य सम्बन्धे प्रश्नम् अपृच्छत्?
4. सः किम् उत्तरं दत्तवान्?
5. सन्तः कीदृशाः भवन्ति?
-------------------------------------------------------------------------
</text>   
