<name of the story:13.नहि कश्चित् वञ्च्यताम् >
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories>
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	13.नहि कश्चित् वञ्च्यताम्
वञ्चनं हि महापापं, महारौरवपातकम्।
स्वयं तु वञ्च्यतां नाम, किन्त्वन्यो न हि वञ्च्यताम्॥
	एकः राजा आसीत्। कदाचित् स महाव्याधिना ग्रस्तः अभूत्। चिकित्सकः तं मृगमांसनिर्मितम् औषधं सेवितुं परामृष्टवान्। मन्त्री तत्कालं व्याधम् मृगान् निगृह्य आनेतुम् आदिशत्। व्याधं दृष्ट्वा सर्वे अपि मृगाः पलायिताः। इदं दृष्ट्वा वञ्चकः व्याधः साधुवेषं धृतवान्। तदा मृगाः तस्मिन् विश्वस्य प्रत्यागताः प्रतिगृहीताः च व्याधेन। व्याधः मृगान् राजान्तिकं नीत्वा तेषां निग्रहणप्रकारं राजानं श्रावितवान्। राजा मृगाणां सारल्यं दृष्ट्वा तान् अमोचयत्। पुनः ईश्वरकृपया राजा साधारणेन एव औषधेन पूर्ववत् स्वस्थः समजायत। व्याधः अपि स्वकीये दुष्कृत्ये पश्चात्तापं कुर्वन् आत्मीयं पापजनकं वधकर्म त्यक्तवान् ईश्वरसेवोन्मुखः च अभवत् इति।
	प्रश्नाः 
1. मन्त्री व्याधं मृगान् आनेतुं किं निर्दिष्टवान्?
2. मृगाः व्याधं दृष्ट्वा किम् अकुर्वन्?
3. मृगाः पुनः व्याधस्य वशे कथम् अूभवत्?
4. राजा मृगान् किम् अमोचयत्?
5. वञ्चनं कीदृशं भवति?
-------------------------------------------------------------------------
</text>
