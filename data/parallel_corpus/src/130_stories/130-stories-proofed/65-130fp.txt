<name of the story: 65.निन्द्यं बाधकं च कार्यं न करणीयम्>
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	65.निन्द्यं बाधकं च कार्यं न करणीयम्
तत् कर्म नैव कर्तव्यं, निन्दनीयं हि यद् भवेत्।
यदन्यं  बाधते  तत्तु, सन्त्याज्यमेव  सर्वथा॥
	एकस्यां वरयात्रायां वरयात्रिषु युवकयुवतयः मदिरोन्मत्ताः वृश्चिकदृष्टाः भूताविष्टाः वानराः इव नृत्यनाम्ना शालीनतां परित्यज्य नानाप्रकारैः उच्छलन्तः कूर्दमानाः स्वकीयम् अभद्रम् अङ्गप्रदर्शनं कुर्वन्ति स्म। मार्गः अवरुद्धः आसीत्। दर्शकेषु केचन तस्याः प्रथायाः प्रशंसकाः आसन् तर्हि केचन निन्दकाः। परन्तु ताम् उन्मूलयितुं ते विवशाः एव अवर्तन्त। सहसा पृष्ठतः चिकित्सालये नेतुम् अत्यन्तं रुग्णां वृद्धां मातरम् आदाय तस्याः पुत्रः तत्र उपस्थितः, अग्रे गन्तुम् अवकाशदानाय तं जनसम्मर्दं सः प्रार्थितवान्। परन्तु न केनापि तेषु तस्मिन् ध्यानं दत्तम्। वृद्धा प्राणान् त्यक्तवती। पुत्रः शपितुं विलपितुं च प्रवृत्तः। परन्तु जनसम्मर्दे समवेदना नैव जागरिता, नैव जागरिता इति।
प्रश्नाः
1. वरयात्रायां युवकयुवतयः किं कुर्वन्ति स्म?
2. युवकयुवतीनाम् आचरणे जनानां कीदृशी प्रतिक्रिया आसीत्?
3. वृद्धायाः पुत्रः जनसम्मर्दं किं कर्तुं प्रार्थितवान्?
4. वृद्धा प्राणान् किं त्यक्तवती?
5. कीदृशं कर्म नैव करणीयम्?
-------------------------------------------------------------------------
</text>   
