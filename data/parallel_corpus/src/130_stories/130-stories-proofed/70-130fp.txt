<name of the story: 70.कल्पनालोके विचरणकर्ता >
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	70.कल्पनालोके विचरणकर्ता
विचरन् कल्पनालोके, जनो वेत्ति न तत्फलम्।
वर्तमानं स्वकीयं स, विकरोति स्वहस्ततः॥
	द्वौ सुहृदौ वादिप्रतिवादिरूपे न्यायं प्राप्तुं न्यायाधीशसमक्षे उपस्थितौ कथितवन्तौ च- "श्रीमन्! आवाम् एकदा उपविष्टौ स्वं स्वं विचारं प्रकटितवन्तौ यत् 'अहं क्षेत्रं क्रेष्यामि।' ततः अयं 'महिषीं क्रेतुं कथितवान्।' मया एषः निषिद्धः यत् 'ते महिषी मम क्षेत्रे प्रविश्य कृषिं भक्षयिष्यति, अतः त्वं महिषीं मा क्रीणीहि।' अयम् अकथयत् -'किं न क्रेष्यामि? त्वं एव क्षेत्रं मा क्रीणीहि।' अहम् अपि उत्तेजितः भूत्वा कृष्णाङ्गारेण तत्कालम् एव भूमौ क्षेत्रसीमाम् अङ्‌कित्वा कथितवान्- 'पश्य, इदं क्षेत्रम् अहं क्रीतवान् अस्मि।' अयम् अपि पुनः मम क्षेत्रे महिषीम् अङ्‌कित्वा प्रोक्तवान्- 'इयं मे महिषी तव क्षेत्रे प्रविष्टा। कुरु इदानीं यद् इच्छसि। ' क्रुद्धः अहम् अस्य शिरः स्फोटितवान् अयं च मम। महाराज! दण्डनीयं भवान् एव दण्डयतु।" न्यायाधीशः तयोः मूर्खतायाम् उपहसन् आसीत् इति।
प्रश्नाः
1. द्वौ सुहृदौ न्यायाधीशस्य समक्षे किमर्थम् उपस्थितौ ?
2. तौ स्वं स्वं पक्षं कीदृशं प्रस्तुतवन्तौ ?
3. न्यायाधीशः तयोः कथनं श्रुत्वा किं कुर्वन् आसीत् ?
4. कल्पनालोके विचरणकर्ता किं तत्फलं जानाति ?
5. कल्पनालोके विचरणेन किं भवति ?
-------------------------------------------------------------------------
</text>
