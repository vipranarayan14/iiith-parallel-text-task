<name of the story: 28.विद्वान् सम्पादकः >
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	28.विद्वान् सम्पादकः
विद्वान् सम्पादकः सोऽस्ति, सत्यं यो हि प्रकाशयेत्।
पक्षविपक्षतोऽनन्तान्, साधुवादान् स विन्दति॥
	विधानसभायाः अधिवेशने तस्मिन् दिने सदस्यानां भाषणे अपेक्षातः अधिका एव उग्रता आसीत्। परस्परम् आरोपप्रत्यारोपद्वारा विचारणीयविषयः सुदूरे त्यक्तः अभूत्। उत्तेजिताः सदस्याः अभद्रम् अपि व्यवहारं कृतवन्तः। तेषाम् इदं निन्दनीयम् आचरणं स्वस्य संवाददातुः लेखस्य आधारेण समाचारपत्रस्य सम्पादकेन स्वकीये पत्रे अधिवेशनस्य चर्चां कुर्वता अर्धाः सदस्याः अशिष्टाः प्रकाशिताः। द्वितीयस्मिन् दिने क्रुद्धानां सदस्यानाम् आग्रहेण विधानसभाध्यक्षेण तस्मिन् लेखे क्षमायाचनापूर्वकं खण्डनं प्रकाशयितुं सम्पादकः आदिष्टः। तदनुसारेण सम्पादकः अन्यस्मिन् दिने खण्डनम् एवं प्रकाशितवान् "अर्धाः सदस्याः अशिष्टाः न आसन्" इति।
	प्रश्नाः
1. विधानसभायाम् उत्तेजिताः सदस्याः कीदृशं व्यवहारं कृतवन्तः?
2. सम्पादकः स्वसमाचारपत्रे किं प्रकाशितम् अकरोत्?
3. विधानसभाध्यक्षः समाचारपत्रसम्पादकं किं कर्तुम् आदिष्टवान्?
4. सम्पादकः पुनः किं समाचारपत्रे प्रकाशितवान्?
5. विद्वान् सम्पादकः कीदृशः भवति?
-------------------------------------------------------------------------
</text> 
