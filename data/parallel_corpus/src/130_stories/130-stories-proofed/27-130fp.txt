<name of the story: 27.एकपत्नीव्रतं श्रेष्ठम्>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	27.एकपत्नीव्रतं श्रेष्ठम्
एकभार्याव्रतं श्रेष्ठम्, एका भार्या हि सौख्यदा।
बहुभार्यः पतिस्ताभिर्भार्याभिस्ताप्यते बहु॥
	एकजनस्य द्वे पत्न्यौ आस्ताम् एका तरुणी द्वितीया वृद्धा च। तरुणी पतिं तरुणम् एव द्रष्टुम् इच्छया तस्य शिरसः सर्वान् श्वेतबालान् उत्पाटितवती। वृद्धा अपि आत्मवद् एव पतिं वृद्धं द्रष्टुम् इच्छन्ती तस्य शिरसः कृष्णबालान् उच्चाटितवती। तयोः अनेन व्यवहारेण खल्वाटः भूतः पतिः कथितवान्- "सत्यम् एव पत्नीद्वयवान् ईदृशीम् दुर्गतिं प्राप्नोति" इति।
	प्रश्नाः
1. तरुणी स्वपतिं कीदृशम् इच्छन्ती किं कृतवती?
2. वृद्धा अपि स्वपतिं कीदृशम् इच्छन्ती किं कृतवती?
3. द्वयोः पत्न्योः आचरणेन पतिः कीदृशः अभवत्?
4. कीदृशं भार्याव्रतं श्रेष्ठं भवति एकभार्याव्रतं बहुभार्याव्रतं वा?
5. इयं कथा किं शिक्षयति?
-------------------------------------------------------------------------
</text>  
