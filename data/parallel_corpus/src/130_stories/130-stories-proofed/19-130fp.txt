<name of the story:19.साधुसन्तः महात्मानः>
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	19. साधुसन्तः महात्मानः
साधुसन्तो महात्मानः, कामात्मानो भवन्ति न।
सन्मार्गे ते प्रवर्त्यान्यान्, न त्यजन्ति कदापि तान्॥
	अमेरिकायां स्वामिरामतीर्थस्य भाषणकौशलेन शारीरिकसौन्दर्येण च मुग्धा भूत्वा एका महिला ततः तादृशं पुत्रं प्राप्तुम् इच्छन्ती स्वां पत्नीरूपेण स्वीकर्तुं प्रार्थितवती। स्वामी तु सविनयं कथितवान्- "आवयोः दाम्पत्येन जातः पुत्रः मत्तुल्यः एव भविष्यति अस्मिन् दृढता न अस्ति। अतः किं न माम् एव भवती स्वात्मजं ज्ञात्वा स्वीकरोति? अहम् एवम् आजीवनं भवतीं भवदीयं देशं च सेवितुं पूर्णम् अवसरं प्राप्स्यामि" इति।
	प्रश्नाः
1. रामतीर्थं महिला किं कर्तुं प्रार्थितवती?
2. रामतीर्थः महिलां किं कथितवान्?
3. रामतीर्थस्य महिलां प्रति कथनं रामतीर्थं किं साधयति?
4. साधुमहात्मानः कीदृशाः भवन्ति?
5. अनया कथया कः सन्देशः मिलति?
-------------------------------------------------------------------------
</text>       
