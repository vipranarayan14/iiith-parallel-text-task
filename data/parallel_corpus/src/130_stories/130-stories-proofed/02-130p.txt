<name of the story: 2. साधुस्वभावः>
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:       >
<version:        >
<typist: k.hymavathi >
<proof:  Deepak    >
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>   
	2. साधुस्वभावः
 साधुः स्वप्रकृतेस्त्यागं, कुरुते न कदाचन।
 एतद् वैवश्यतस्तस्य, लाभं गृह्णाति को नहि?॥ 
 	एकस्मिन् उपवने स्थिताः आम्रवृक्षाः परस्परं वार्तालापं कुर्वन्तः आसन् यत् "मनुष्याः तेषां पक्वानि फलानि त्रोटयित्वा नयन्ति, परन्तु कृतज्ञतायाः एकम् अपि शब्दं तान् प्रति नैव कथयन्ति। अहो! तेषाम् इमां कृतघ्नतां धिक् धिक्!" वृक्षाणां समीपतः निःसरन् कश्चित् पथिकः तेषां इमां वार्तां श्रुतवान्, किञ्चित् तत्र स्थित्वा च तान् अब्रवीत्- "अस्मिन् भवद्‌भ्यः कृतज्ञतायाः प्रकाशनस्य का वार्ता? भवतां स्वभावः फलोत्पादनम्। तद् भवद्भिः क्रियते, करिष्यते अपि च एव। इयं भवदीया विवशता। पुनः विवशतायाः लाभं कः न गृह्णाति?" इति कथयित्वा सः अग्रे प्रस्थितः इति।
 प्रश्नाः
 1. आम्रवृक्षाः परस्परं कं वार्तालापं कुर्वन्ति स्म?
 2. तं वार्तालापं कः श्रुतवान्? किं च सः आम्रवृक्षान् अकथयत्?
3. आम्रवृक्षाणां स्वभावः कीदृशः अस्ति? तेषां विवशता का?
4. साधुः किं न करोति? तस्य विवशता का?
5. साधोः विवशतया तेन सह जनाः कीदृशं व्यवहारं कुर्वन्ति?
------------------------------------------------------------------------------------
</text>
