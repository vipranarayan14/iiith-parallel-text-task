<name of the story: 16.अनुमतिं विना पत्रपाठकः दोषी >
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	16.अनुमतिं विना पत्रपाठकः दोषी 
अनुमत्या विना पत्रं, नैव वाच्यं कदाचन। 
अन्या मन्यते दोषी, निन्द्यते चोपहस्यते॥
	प्रश्नपत्रनिर्देशानुसारम् उत्तरपुस्तिकायां मित्राय पत्रं लेखनीयम् आसीत्। रमेशः अर्धं पत्रम् अलिखत् एव यत् पर्यवेक्षकः तस्य समीपे आगत्य स्थितः, पत्रं च पठितुं प्रवृत्तः। तस्य अयं व्यवहारः रमेशाय नैव अरोचत। सः स्वकीयं पत्रम् अग्रे एवम् उपसंहृतवान्।
	"मित्र! लेखनार्थं तु बहु अस्ति। परन्तु एकः अशिष्टः जनः इदं पत्रं पठन् वर्तते। अतः अग्रिमे अन्यस्मिन् कस्मिंश्चित् पत्रे अवशिष्टं लेखनीयं प्रस्तोष्यामि" इति। 			भवदीयः
			कः, खः, गः
	प्रश्नाः
1. रमेशः किं कुर्वन् आसीत्?
2. पर्यवेक्षकः किम् अकरोत्?
3. रमेशाय किं न अरोचत?
4. रमेशः तदा किम् अकरोत्?
5. कः दोषी मन्यते? कं जनाः उपहसन्ति?
------------------------------------------------------------------------
</text>
