<name of the story: 79.सद्यः कुर्यात् विचारितम्>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: sandeep>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd>
<text>
	79.सद्यः कुर्यात् विचारितम्
चित्तं स्थिरं न कस्यापि, किं कुर्वीत कदा जनः।
अतः कार्यो विलम्बो न, परिणेतुं स्वचिन्तितम्॥
	आसीत् एकः वृद्धपुरुषः। तस्य तरुणं पुत्रं हत्वा चौरः पलायितः। तं निग्रहीतुम् आरक्षिणः उद्यताः अभवन्। निग्रहणभयात् चौरः इतस्ततः पलायमानः तस्य एव वृद्धपुरुषस्य गृहद्वारि आगत्य मूर्छितः न्यपतत्। वृद्धः दयालुः आसीत्। सः तं स्वपुत्रघातिनं परिचितवान् अपि। परन्तु आतिथ्यधर्मेण प्रेरितः सः तम् उत्थाप्य अन्तः अनयत्, यावत् सः पूर्णरूपेण स्वस्थः सबलः च न अभवत्, तावत् तं सः सम्यक् उपचरितवान् अपि। स्वस्थे सबले च सञ्जाते तं कथितवान् - "गृहाण, मदीयम् इमम् उष्ट्रम्। गच्छ अनेन द्रुततरम् एव सुदूरदेशे। घण्टाद्वयस्य समयं ते ददामि। त्वं मम पुत्रं हतवान्। अहम् अपि त्वां हनिष्यामि उत निग्राहयिष्यामि। मया एकः आतिथ्यधर्मः पालितः। अधुना अन्यः पुत्रहत्याप्रतिशोधग्रहणधर्मः पालनीयः अवशिष्यते। तत् त्वम् अिविलम्बम् एव, द्रुततरम् एव च इतः मम दृष्टितः सुदूरे पलायस्व।" चौरः वृद्धस्य आतिथ्येन अनुगृहीतः अपि प्राणभयात् तदादिष्टम् एव तस्य पादयोः धूलिं मस्तके संयोज्य पालितवान् इति।
प्रश्नाः
1. चौरः कस्य पुत्रं अमारयत्?
2. वृद्धः चौरेण सह कीदृशं व्यवहारम् अकरोत्?
3. यदि चौरः वृद्धस्य कथनं न अकरिष्यत् तर्हि तस्य का स्थितिः अभविष्यत्?
4. कार्ये विलम्बकरणस्य कः परिणामः भवति?
5. इयं कथा किं कर्तुं प्रेरणां ददाति?
-------------------------------------------------------------------------
</text>  
