<name of the story: 9.चतुराणां संसारः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	9. चतुराणां संसारः
चतुराणां जगत्यत्र, चतुराः स्वल्पतमा नहि।
ज्यायांसश्च तथा ज्येष्ठा लभ्याः स्युस्तत्र भूरिशः॥
	मम आवासपरिसरे एकमिष्टान्नव्यवसायी प्रायः 20-25 वर्षेभ्यः आवासिनाम् आवश्यकताः पूरयति। एकसप्ताहपूर्वम् एव अन्यः एकः तादृशः एव मिष्टान्नव्यवसायी तत्र आगत्य स्वकीयं व्यवसायं प्रारभत। तस्य व्यवसायं निष्फलं कर्तुम् उद्देश्येन प्रथमव्यवसायी स्वविपण्यां पट्टिकाम् आयोजयत् यस्यां लिखितम् आसीत्" 25 वर्षपुरातनी विपणिः"। तद्दृष्ट्वा नवागन्तुकः व्यवसायी स्वपट्टिकां स्वविपण्याम् अयोजयत् अस्यां स्थूलस्थूलाक्षरेषु दूरतः एव पठनीयम् आसीत् "अत्र समयातीतानि रोगकारीणि मिष्टान्नानि नैव विक्रीयन्ते" इति।
	प्रश्नाः  
1. प्रथमः मिष्टान्नव्यवसायी स्वविपण्यां किम् अलेखयत्?
2. द्वितीयः मिष्टान्नव्यवसायी पुनः स्वविपण्यां किम् अलेखयत्?
3. द्वयोः मिष्टान्नव्यवसायी स्वस्वलेखने किम् उद्देश्यम् आसीत्?
4. किम् अत्र संसारे चतुराः स्वल्पतमाः सन्ति?
5. इयं कथा किं शिक्षयति?
-------------------------------------------------------------------------
</text>
