<name of the story: 55.शासकानुवर्ती शासितः >
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	55.शासकानुवर्ती शासितः
शासको गुणयुक्तश्चेत्, सर्वः सम्पद्यते गुणी।
अमुष्मिंश्चान्यथा भूते, सर्वो भवति तादृशः ॥
	आसीत् एकः राजा। सर्वगुणसम्पन्नः अपि सः स्वस्य अवगुणान् वक्तुं प्रथमं कर्मचारिणः अकथयत्। किन्तु कञ्चित् अपि अवगुणं ते तस्मिन् नैव दर्शितवन्तः। राजा जनतायां घोषणाम् अकारयत् यत् राज्ञि अवगुणदर्शकः राजतः भूयांसं पुरस्कारं प्राप्स्यति। परन्तु जनतायाः अपि काचित् व्यक्तिः राज्ञः अवगुणान् नैव दर्शितवती। तेन निराशः राजा स्वयम् एव आत्मीयम् अवगुणज्ञं द्रष्टुं निःसृतः। अस्मिन् प्रसङ्गे सः एकं महात्मानं प्राप्तः। महात्मा आश्रमस्थवृक्षतः एकं फलं त्रोटयित्वा तेन तं राजानं सत्कृतवान्। राजा फलस्य अनास्वादितपूर्वं माधुर्यं यदा भूरि प्राशंसत्, तदा महात्मा अकथयत् यत् "सद्‌गुणवतः राज्ञः शासने सर्वं सद्‌गुणमयम् एव सम्पद्यते।" राजा जिज्ञासितवान् यत्- "किं दुर्गुणवति राज्ञि एवं न भवति?" महात्मा समाधानम् अकरोत्- "आम्, तदा सर्वम् एव नीरसं निःसारं च जायते।" राज्ञे स्वप्रश्नस्य उत्तरं मिलितम् आसीत्। सः महात्मानं सादरं सम्पूज्य प्रणम्य च परावृत्तः इति।
प्रश्नाः4
1. राजा कर्मचारिणः किं कर्तुम् अकथयत्?
2. महात्मानं राजा  किम् अपृच्छत्?
3. राज्ञे किं दत्त्वा महात्मा तस्य सत्कारं कृतवान्?
4. राज्ञः का जिज्ञासा आसीत्, तस्याः समाधनं महात्मा किं कथयित्वा अकरोत्?
5. किं शासितः शासकम् अनुकरोति?
-------------------------------------------------------------------------
</text>
