<name of the story: 39.अन्यायः न सह्यः न च कार्यः एव>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	39.अन्यायः न सह्यः न च कार्यः एव
अन्यायः सहनीयो न, कार्यश्चापि कदापि न।
योऽन्यायं सहते तूष्णीं, भीरुः सोऽस्ति नपुंसकः॥
	श्रूयते, लोकमान्यबालगङ्गाधरतिलके अध्ययनकालात् एव अन्यायं सोढुं शक्तिः न आसीत्। सः न अन्यायं सहते स्म न च अन्यायं करोति स्म। एकवारं शिक्षकः कक्षां प्रविश्य एव यदा इतस्ततः भक्षितमुद्‌गफलीनाम् आवरणानि विकीर्णानि अपश्यत्, तदा 'केन इदं दुराचरितम्?' इति पुनः पुनः पृष्ट्वा अपि कुतश्चित् शिक्षार्थिनः उत्तरं न प्राप्तवान्, तदा दण्डबलेन उत्तरं प्राप्तुम् इच्छया सः प्रत्येकं शिक्षार्थिनः स्वहस्तौ प्रसारयितुम् आदिश्य हस्तयोः वेत्रेण आघातं कर्तुं प्रवृत्तः। बालगङ्गाधरम् अपि हस्तौ प्रसारयितुं शिक्षकः सतर्जनम् आदिष्टवान्। किन्तु सः हस्तौ न प्रसार्य उदतरत्- "अहं मुद्‌गफलीः न अखादं, तर्हि वेत्रघातं किं सहेय?" "तर्हि यः भक्षितवान् तस्य एव नाम कथय" एवं पृष्टस्य अपि तिलकस्य उत्तरम् आसीत्- "अहम् इदम् अपि न करिष्यामि"। अन्ते अनेन अपराधेन एव सः शालातः बहिष्कृतः अपि अभूत् इति।
प्रश्नाः 
1. बालगङ्गाधरतिलके किं न आसीत्?
2. तं शिक्षकः किम् अपृच्छत्?
3. तिलकस्य तत्र तदा किम् उत्तरम् आसीत्?
4. अस्य परिणामः तिलकेन कीदृशः भुक्तः?
5. अनया कथया का शिक्षा मिलति?
-------------------------------------------------------------------------
</text>  
