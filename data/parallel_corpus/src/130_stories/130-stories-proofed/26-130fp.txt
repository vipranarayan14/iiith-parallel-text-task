<name of the story: 26.प्रतिष्ठादायकाः गुणाः >
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	26.प्रतिष्ठादायकाः गुणाः
न जात्या पूज्यते व्यक्तिः, न धर्मेण च मान्यते।
अद्वितीया गुणास्तस्याः, तां प्रतिष्ठापयन्ति हि॥
	गुरुशुश्रूषया स्वकीयेन परिश्रमेण च माया एका हरिजनबाला भूत्वा अपि महिलाचिकित्सालयस्य अधीक्षिका सञ्जाता। ताम् एकः उच्चवर्गीयः प्राध्यापकः उद्वोढुम् इच्छति स्म। परन्तु इह तस्य परिवारस्य अनुमतिः सहमतिः न आसीत्। किन्तु यदा तस्य जननी एव तस्याः चिकित्सया मृत्योः मुखतः आत्मानं मुक्तां दृष्टवती, तदा तद्‌गुणाकृष्टहृदया सा तां वधूरूपे स्वीकर्तुं सम्पूर्णम् अपि परिवारम् अनुकूलं कृतवती। अद्य तयोः दाम्पत्ये न कश्चित् अपि सामाजिकः अङ्गुलिम् उत्थापयति इति।
	प्रश्नाः
1. माया का आसीत्? तां कः उद्वोढुम् इच्छति स्म?
2. तत्र अनुमतिः सहमतिः वा कस्य न आसीत्?
3. मायां वधूरूपे स्वीकर्तुं का अनुकूलं कृतवती?
4. व्यक्तिः केन न पूज्यते न मान्यते च?
5. व्यक्तिं प्रतिष्ठां के प्रापयन्ति?
-------------------------------------------------------------------------
</text>
