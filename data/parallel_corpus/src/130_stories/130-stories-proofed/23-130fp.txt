<name of the story: 23.मधुरभाषणं कटुस्थितिलोपकम् >
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof:	Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	23.मधुरभाषणं कटुस्थितिलोपकम्
उग्रतायामपि स्वीयो, नैव त्याज्यो हि संयमः।
मधुरं भाषणं चापि, कटुस्थितिं विलोपयेत्॥
	"महाशय! भवदीयः आत्मजः क्रिकेटं क्रीडन् मम वातायनस्य बहुमूल्यं काचं त्रोटितवान् अस्ति। अस्य क्षतिपूर्तिः भवता करणीया" प्रतिवेशी श्यामसुन्दरं कथितवान्।
	"बालकः एव तु अस्ति सः। भवता अपि बाल्ये बहूनां हानिः कृता स्यात्। इह ध्यानं न देयं बहु। किं प्रतिवेशितः क्षतिमूल्यं याच्यते?" श्यामसुन्दरः प्रतिवेशिनं पृष्टवान्।
	"यदि सः बालकः एव अस्ति, तर्हि आत्मनः एव वातायनस्य काचं किं न त्रोटितवान्?" प्रतिवेशी जिज्ञासां कुतवान्।
	"सः न अस्ति इयान् मूर्खः" श्यामसुन्दरः उत्तरं दत्तवान् इति।
	प्रश्नाः
1. प्रतिवेशी श्यामसुन्दरं किं कथितवान्?
2. श्यामसुन्दरः प्रतिवेशिनं किम् उदतरत्?
3. प्रतिवेशी तदा श्यामसुन्दरं किम् अपृच्छत्?
4. श्यामसुन्दरस्य प्रतिवेशिने तदा किम् उत्तरम् आसीत्?
5. कटुस्थितिं किं विलोपयति? 
-------------------------------------------------------------------------
</text>    
