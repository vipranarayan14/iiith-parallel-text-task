<name of the story: 20.स्वार्थी उपहास्यः भवति>
<source:  130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	20. स्वार्थी उपहास्यः भवति
रुचिमन्यस्य न ध्यात्वा, स्वार्थाद् विज्ञाप्यते तु यत्।
उपहासाय तन्नूनं, जायते नात्र संशयः॥
	दीपावलिपर्वावसरे सर्वे अपि व्यापारिणः स्वीयानि स्वीयानि वस्तूनि प्रति ग्राहकान् आकृष्टान् कर्तुं नानाप्रलोभनवाक्यानि लेखयित्वा स्वस्वविपणिषु विज्ञापयन्तः आसन्। तत्र मया पर्यटता एकस्य शवाच्छादनादिसामग्रीविक्रेतुः विपण्यां लिखितं दृष्टम्- "अत्र शवाच्छादनक्रयणकर्त्रे लघुशवाच्छादनम् अपि एकं विना मूल्यं सह एव दास्यते" मादृशाः बहवः जनाः इदं पठित्वा विज्ञापनकर्तारम् उपहसन्तः इव अग्रे वर्धन्ते स्म इति।
	प्रश्नाः
1. व्यापारिणः दीपावलिपर्वावसरे किं कुर्वन्तः आसन्?
2. शवाच्छादनादिसामग्रीविक्रेतुः विज्ञापनं कीदृशम् आसीत्?
3. तस्य विज्ञापनस्य पाठकाः किं कुर्वन्ति स्म?
4. उपहासाय कीदृशं विज्ञापनं भवति?
5. उपहास्यः कः भवति?
-------------------------------------------------------------------------
</text>   
