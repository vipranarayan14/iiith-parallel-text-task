<name of the story:44.विपत्तौ सहायकाः दुर्लभाः>
<source: 130 sanskrit kathas>
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain: moral stories>
<Book relation:    >
<version:        >
<typist: k.hymavathi>
<proof: Deepak>
<sandhi: sandeep & deepak>
<samasa:   >
<centre: SANSKRIT ACADEMY, Osmania University, hyd >
<text>
	44.विपत्तौ सहायकाः दुर्लभाः
निष्ठुराः कर्कशाः क्रूराः, कठोराः सुलभाः सदा।
दुर्लभाः किन्तु सन्त्येव, विपत्काले सहायकाः॥
	प्रस्थानोद्यतं वसयानम् आरोहन्तीं व्याकुलाम् एकां युवतिं कण्डकतरः कर्कशस्वरेण अपृच्छत्- "किं त्रिकटः गृहीतः" "नहि बन्धो! अस्मिन् सम्मर्दे ग्रहीतुं न अशक्नुवम्, इदानीम् अत्र दीयताम्" युवतिः उदतरत्। "तर्हि अन्येन वसयानेन आयातु, इह न दास्यामि" कण्डकतरस्य रूक्षः आदेशः आसीत्। "बन्धो! एवं मा क्रियताम्। मम शीघ्रातिशीघ्रं गमनम् अत्यावश्यकम्‌। मम सर्वस्वः भर्ता देहल्याम् अक्षिदन्तेन अचेतनः चिकित्सालये प्रवेशितः अस्ति। दृश्यताम् इदं तडित्पत्रम्" युवतिः निःसार्य दर्शितवती। पुनरपि कण्डकतरः नैव अमन्यत। तस्य इमं व्यवहारं दृष्ट्वा वसे पूर्वतः उपविष्टायाः वृद्धायाः हृदये करुणा उत्पन्ना। सा स्वकीयं त्रिकटं युवत्यै दत्त्वा कथितवती- "पुत्रि! गृहाण इमं मे त्रिकटम्। अहम् अग्रिमवसयानेन आयास्यामि।" युवतितः त्रिकटस्य मूल्यम् अपि न गृहीत्वा सा साश्चर्यं सर्वेषु यात्रिषु पश्यत्सु एव त्वरिततरं वसयानतः अवतीर्णा इति।
प्रश्नाः
1. कण्डकतरस्य युवत्या सह व्यवहारः कीदृशः आसीत्?
2. वृद्धा युवत्यै किम् अददात्?
3. तेन युवत्यां किं परिवर्तनम् आयातम्?
4. के सुलभाः के च दुर्लभाः सन्ति जनाः?
5. इयं कथा किं शिक्षयति?
-------------------------------------------------------------------------
</text> 
