<name of the story:  1 पूर्णत्वकामना>
<source:  130 sanskrit kathas  >
<Author: Dr. Narayan shastri kankar>
<year of publication: 2007>
<publication: Neetha prakashan, New Delhi>
<copy right: only for publisher>
<Domain:   moral stories  >
<Book relation:    >
<version:        >
<typist: k.hymavathi >
<proof:  Deepak    >
<sandhi: sandeep & deepak >
<samasa:   >
<centre: SANSKRIT ACADEMY, Osmania University, hyd >
<text> 	1 पूर्णत्वकामना
यो यस्माज्जायते सोऽपि, स्वपितेव बुभूषति।
नहि सूर्योद्भवो वह्निः, शीतो भवति वारिवत्॥ 
	एका गृहिणी स्वस्य पत्ये भोजने एकं पूर्णं मोदकं, पुत्राय च अर्धं मोदकं पर्यवेषयत्। पुत्राय अर्धः मोदकः नैव अरोचत। सः अपि पूर्णं मोदकं ग्रहीतुम् इच्छति स्म। तस्य हठं दृष्ट्वा माता तत्कालम् एव पुत्रस्य अर्धं मोदकं गोलकाकृतौ कृत्वा तस्मै दत्तवती। सः तं पूर्णं मोदकं दृष्ट्वा सन्तुष्टः अभवत्। एवम् एव परमात्मनः अंशः जीवात्मा अपि परमात्मा इव पूर्णः एव भवितुम् इच्छति अंशरूपेण स्थातुं न इच्छति इति। 
प्रश्नाः
1. गृहिणी कस्मै कस्मै किं किं भोजने पर्यवेषयत्?
2. पुत्राय किं न अरोचत?
3. पुत्रः किम् इच्छति स्म?
4. पुत्रः कदा सन्तुष्टः अभवत्?
5. अनया कथया का शिक्षा मिलति?
------------------------------------------------------------------------------------
</text>
